---
etitle: 满江红
date: 2020-06-17
tags:
 - 宋
categories:
 - song
---

# 满江红

【作者】 岳飞   【朝代】宋

![](asset/20200618/k.jpg)

怒发冲冠，凭栏处，潇潇雨歇。

抬望眼，仰天长啸，壮怀激烈。

三十功名尘与土，八千里路云和月。

莫等闲，白了少年头，空悲切！

靖康耻，犹未雪。臣子恨，何时灭？

驾长车，踏破贺兰山缺！

壮志饥餐胡虏肉，笑谈渴饮匈奴血。

待从头，收拾旧山河，朝天阙！